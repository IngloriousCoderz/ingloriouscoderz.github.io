# Contratti

> Disclaimer: gli Inglorious Coderz rifiutano la guerra in ogni sua forma. La violenza fa schifo, ma i film e i giochi un po' violenti a volte sono divertenti, vero? Se ci aggiungiamo un pizzico di leggerezza, la vita diventa un gioco appassionante che vale la pena di vivere appieno.

Hai bisogno di una mano in un progetto? Vorresti realizzare un'idea da zero? Ti piacerebbe imparare in poco tempo una tecnologia? Gli Inglorious Coderz possono essere assoldati per risolvere il tuo problema, grande o piccolo che sia, nel modo più efficace ed efficiente possibile.

Esistono varie forme di contratto, ognuna caratterizzata da tempi e costi. I _crediti_ sono una valuta fittizia, che serve a stabilire una proporzione fra le tariffe. Un contratto acquista un valore in euro che può variare a seconda del committente, ma che mantiene la stessa proporzione rispetto agli altri contratti.

## Software

I seguenti contratti riguardano lo sviluppo di codice e altre attività che rientrano nell'ambito dell'ingegneria del software.

### Nome in codice: Blitzkrieg

Il Blitzkrieg è un intervento spot, della durata di un giorno o addirittura di poche ore. Che sia risolvere un problema algoritmico, la connessione con un database remoto o l'installazione di un CMS, l'attacco al problema è rapido ed efficace. In più ha l'odore del napalm al mattino.

_Prezzo: 100 crediti/ora_

### Nome in codice: Incursione

L'Incursione dura in genere una settimana. Può essere la reingegnerizzazione di un'architettura esistente, o lo sviluppo da zero di un software di dimensioni ridotte. Si tratta di un ottimo modo per conoscersi e valutare future collaborazioni, annientando da subito i rischi maggiori.

_Prezzo: 75 crediti/ora_

### Nome in codice: Assedio

L'Assedio varia da uno a tre mesi. Lo sviluppo di un'app o di un gestionale semplice rientra in questa casistica. Si attacca il problema e non gli si dà pace finché non cade.

_Prezzo: 50 crediti/ora_

### Nome in codice: Logoramento

La guerra di Logoramento può durare sei mesi, anche un anno. È un attacco volto a sfiancare un problema complesso, presidiando la zona finché non è completamente bonificata dal nemico. È un impegno oneroso perché impedisce qualsiasi altra attività per un lungo periodo: questo giustifica il prezzo un po' più alto.

_Prezzo: 66.6 crediti/ora_

### Nome in codice: Guerriglia

La Guerriglia è simile a un'offerta ricaricabile: per un tempo limitato, in genere un anno, gli Inglorious Coderz rispondono tempestivamente a richieste di blitzkrieg, incursioni e assedi, fino a raggiungere un monte ore stabilito. È la forma di contratto più flessibile.

_Prezzo: 50-100 crediti/ora_

### Nome in codice: Enter the Matrix

Se preferisci lasciar fare tutto a noi, Enter The Matrix è un contratto a corpo in cui il problema viene risolto totalmente in-house (con feedback costanti e frequenti). Gli Inglorious Coderz entrano nella matrice e ne escono con una soluzione chiavi-in-mano.

_Prezzo: concordato in base alle stime di tempi e costi_

## Formazione

I seguenti contratti riguardano le attività di docenza, presso il cliente o in strutture adibite appositamente.

### Nome in codice: Signor Wolf

Un Signor Wolf consiste in una giornata intensiva in cui si descrivono gli ultimi trend in ambito tecnologico oppure best practice sulla gestione e lo sviluppo di progetti. Non c'è spazio per fare pratica, quindi si tratta di una mera esposizione di concetti.

_Prezzo: 100 crediti/ora_

### Nome in codice: Mary Poppins

La forma tipica di docenza richiesta dalle aziende, il Mary Poppins è un corso breve (fino a una settimana) in cui concetti teorici e pratica si fondono in un misto di sapere e saper fare.

_Prezzo: 50-75 crediti/ora_

### Nome in codice: Capitano Mio Capitano

Capitano Mio Capitano in genere viene richiesto da società di formazione come corsi serali per privati e aziende oppure corsi diurni per disoccupati, cassintegrati, persone che hanno bisogno di riqualificarsi per entrare nel mondo del lavoro. Si tratta di un vero e proprio dump di know-how, volto a superare brillantemenete colloqui tecnici e stupire il cliente con la qualità del software che si produce. È una fucina per la creazione di nuovi Inglorious Coderz.

_Prezzo: 50 crediti/ora_

## Che ne pensi?

Se hai domande, vuoi dare feedback o sei interessato a una collaborazione, [contattaci](/page/contattaci).
