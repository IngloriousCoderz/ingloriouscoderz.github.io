---
layout: default
title: Chi siamo
---

Gli Inglorious Coderz non sono un'azienda, non sono numeri, non sono "servizi telematici all'avanguardia nell'era dell'informazione digitale" o fuffa simile. Sono persone che vogliono fare la differenza.

[**IceOnFire**](/page/iceonfire) - _Overlord Coder_

![IceOnFire](/images/avatars/iceonfire.png)

La mente che coordina le mosse dei propri guerrieri, Antony conosce tutto e prevede tutto. Esperto sviluppatore fullstack, architetto software e project manager, contagia le menti altrui con la propria passione e inietta dosi massicce di know-how, infettando la rete memetica con concetti di eccellenza, innovazione e solidarietà. Tratta la vita come una partita a scacchi: per questo ogni sua mossa, benché sembri casuale, alla fine si rivela sempre vincente.

Seconda lingua: JavaScript

**Giosk** - _Fierce Coder_

![Giosk](/images/avatars/giosk2.png)

Attenzione a chi incrocia il suo cammino: appena viene a sapere di una notizia interessante in ambito tecnologico o scientifico, Giosk va in berserk e con travolgente furia attacca l'argomento fino a diventarne un luminare. Algoritmi genetici o reti neurali non lo spaventano: dotato dell'entusiasmo di un bambino e della saggezza di un veterano, è il perfetto alleato quando il problema da risolvere comprende una forte componente innovativa.

Seconda lingua: Mobile

**sariel** - _Hardcore Coder_

![sariel](/images/avatars/sariel2.png)

Grammar-nazi dei linguaggi di programmazione, Sariel ama ricercare la perfezione stilistica nel proprio codice così come nei riff delle sue canzoni black metal. Riservato ma fondamentalmente buono come i lupi della steppa, si prende a cuore il problema in esame per sviscerarlo, sbranarlo e rigurgitarlo come una delicata composizione di soluzioni eleganti.

Seconda lingua: JavaScript

**atrox3d** - _Sarge Coder_

![atrox3d](/images/avatars/atrox3d.png)

Nonostante provi in tutti i modi a sembrare un burbero devops, Roby ha il Sacro Dono dell'Empatia. Con lui qualsiasi cosa si riduce a una questione di Adapter: comunicare con il registro di un processore è semplice quanto andare d'accordo con i membri della sua rock band, team building e system integration cambiano solo la natura dei componenti. Buono con gli amici e implacabile con i nemici, è un punto di riferimento per chiunque lo conosca.

Seconda lingua: C

**palmer** - _Neo Coder_

![palmer](/images/avatars/palmer.png)

Gli chiedi di impararsi una tecnologia. Ti giri. Un attimo dopo senti le parole "conosco il kung-fu" e lo vedi schizzare via a razzo ad aprire la mente ad altri. Palmer impara maledettamente in fretta, a fondo, e riesce a restituire tutto quello che apprende in modo efficace e coinvolgente. La sua passione per il making, per i giochi e per l'aeronautica lo rendono un vulcano di idee pronto a eruttare The Next Big Thing.

Seconda lingua: Java

**sendo** - _Kata Coder_

![sendo](/images/avatars/sendo.png)

Se è figo, innovativo e funziona bene, Iovel lo evangelizza. Non solo, si prende anche l'ingrato compito di assicurarsi che tutti lo stiano usando in modo corretto e conforme agli standard. Alla continua ricerca del Codice Perfetto, studia incessantemente sacri testi di TDD e clean code e cesella i suoi progetti con sapienza fino a che non c'è più niente da migliorare. Più o meno come gli assoli della sua Telecaster.

Seconda lingua: Python

**Ema** - _Scout Coder_

![ema](/images/avatars/ema.png)

Fisico di estrazione ed esperto di finanza, Emanuele è il coprocessore matematico del gruppo. Non gli basta imparare qualcosa: che sia il cubo di Rubik o i segreti del Python, ci si accanisce fino ad eccellere. Come le pareti rocciose che scala ogni volta che ha del tempo libero, non esiste ostacolo che non possa superare con agilità; non solo, già che c'è ripete l'esercizio fino a farlo diventare un capolavoro di efficienza ed eleganza.

Seconda lingua: Python

**89snake89** - _Assault Coder_

![89snake89](/images/avatars/89snake89.png)

Hackathon, progetti impegnativi, sfide e certificazioni: dove c'è una prova da superare, Fabio ci si butta. Fautore della filosofia "se vuoi puoi, tutto il resto è una scusa", cerca sempre un nuovo limite da superare e poi lo umilia ridendogli in faccia. La sua competitività è superata forse soltanto dalla sua generosità nel condividere il suo know-how con gli altri, che coinvolge senza ombra di paura nei quest più impegnativi e rischiosi.

Seconda lingua: Java

**fabx2dan** - _Healer Coder_

![fabx2dan](/images/avatars/fabx2dan.png)

Impegnatissimo nel sociale, Fabio preferisce concentrare le proprie forze e il proprio know-how sulle cause umanitarie. Le sue doti comunicative lo rendono il perfetto CTO per una startup e un impareggiabile mentore. Difensore dei diritti dei più deboli e sviluppatore formidabile: il mondo non può chiedere di meglio.

Seconda lingua: PHP

## Turing Club

Il Turing Club (in onore ad Alan) è costituito dai nuovi arrivati, dai wannabe o da coloro che sono semplicemente incuriositi e ci stanno monitorando.

Fausto Miceli, Fabio Santella

## Partner

I partner sono persone e aziende che hanno collaborato o sono interessate a collaborare con gli Inglorious Coderz.

Federica Pesare, Marica Lucarelli, Lorenzo Fava
