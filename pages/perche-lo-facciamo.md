---
layout: default
title: Perché lo facciamo
---
Per passione.

Tutto quello che facciamo fra Inglorious Coderz è a titolo gratuito: formazione interna, consulenze, progetti, inserimento nelle aziende. Non ci credi? Allora non fai per noi, non hai una mentalità ingloriosa. Ora gentilmente chiudi il tab, vedi la linguetta qui sopra? Clicca sulla **x**. Amici come prima.

La verità è che scrivere codice ci piace tanto, così tanto che ne facciamo anche un hobby della domenica.

E ci piace anche tanto parlare di codice. Così tanto che non possiamo fare a meno di parlarne fra di noi, ai colleghi, agli amici, al gatto, ai convegni, alle aziende.

E vediamo da parte delle aziende tanta domanda di gente in gamba, ma in gamba sul serio, non ragazzini neolaureati senza esperienza venduti a peso d'oro da fuffologi bravi solo a vendere.

E vediamo tanti ragazzi in gamba, che vengono ignorati o sfruttati per un tozzo di pane perché non hanno un pezzo di carta che certifichi la loro bravura. O semplicemente perché vittime dei suddetti fuffologi, bravi tanto a vendere quanto a sminuire le persone per indurle a svendersi.

Quindi se con "perché?" si intende "perché gratis?" la risposta è semplice e complessa allo stesso tempo:

Lavoriamo gratis perché ognuno di noi ha già un lavoro, non abbiamo bisogno di altri soldi. Insegniamo gratis per combattere un sistema sbagliato, per raddrizzare un torto, per dare un'opportunità a chi se la merita e non solo a chi se la può permettere. Segnaliamo ragazzi gratis perché non siamo una società di consulenza e non ci guadagniamo niente, per cui le aziende sanno che i nostri ragazzi sono bravi sul serio.

L'unico guadagno è la gloria, una moneta che spendiamo per farci conoscere e raggiungere altri appassionati, in modo da reclutarli nelle nostre fila. E tu, ti senti degno di far parte degli Inglorious Coderz?
