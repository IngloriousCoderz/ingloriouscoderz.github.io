---
layout: default
title: IceOnFire
---

![IceOnFire](/images/avatars/iceonfire.png)

## Chi sono

Sono un ingegnere del software da una decina d'anni. Sono partito con le
applicazioni desktop Java, passando per il mobile fino a diventare un tech lead,
e ora sono un esperto di tecnologie web. Sono uno smanettone con competenze da
project manager, estremamente preciso nel codice ma con ottime doti relazionali.
Il mio lavoro mi appassiona, e questo traspare sia nelle parole che nei fatti.

## Perché assumermi

Perché sono bravo. Molto bravo. Maledettamente bravo.

Non sono un esperto in qualsiasi cosa tu abbia bisogno, come millantano tante
società di consulenza che ti rifilano neolaureati con meno di sei mesi di
esperienza vendendoteli a peso d'oro e facendoti credere che ti stanno facendo
un prezzo di favore. No, io sono esperto solo in alcune cose, ma ho le prove per
dimostrartelo. E se le cose di cui sono esperto io ti servono, ti consiglio
di non perdere altro tempo e di contattare me.

Se non dispongo di una certa competenza, dichiaro apertamente la mia ignoranza
in merito e valuto se riesco a recuperare rapidamente oppure aiuto a trovare un
altro elemento più valido di me per soddisfare la domanda.

## Che cosa faccio

Sviluppo applicazioni web, desktop e mobile utilizzando le ultimissime
tecnologie web. Non faccio siti in quanto li reputo troppo semplici e non sento
di avere le giuste competenze da web designer. Tuttavia posso realizzare app
e sistemi gestionali ad hoc.

Faccio consulenza, mentoring e affiancamento nello sviluppo del software,
guidando la scelta tecnologica e architetturale in funzione degli obiettivi
strategici e introducendo nel team concetti di sviluppo Agile (principalmente
XP), design pattern e best practice.

Tengo corsi e conferenze sulle tecnologie web più moderne e anche su quelle più
legacy (come Struts, Hibernate e Spring). Insegno metodologie Agile e design
pattern. Realizzo esercitazioni mirate che diventano un vero e proprio training
on the job.

## Quanto costo

Risposta scontata: dipende.

Costo tanto. Questo perché la qualità del servizio è altissima. Perché se
mi contatti significa che hai un problema da risolvere e hai bisogno dell'aiuto
di un professionista, non perché speri di sfruttare manodopera a basso costo.

E costo poco. Questo perché ti faccio risparmiare tempo realizzandoti una
soluzione in tempi rapidissimi e che funziona bene, anche dopo anni. Perché io
ci tengo al tuo problema, me ne prendo cura e non mi do pace finché non te lo
risolvo nel migliore dei modi. E non ti abbandono a progetto finito, né
tantomeno ti ricatto con trucchetti che ti costringono ad affidarti a me vita
natural durante.

Alla fine costo il giusto. Il mio prezzo varia in funzione del cliente,
dell'entità e durata del progetto, del grado di soddisfazione di tutte le parti.
