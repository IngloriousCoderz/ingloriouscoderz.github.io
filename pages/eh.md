---
layout: default
title: Di che stiamo parlando
---
> Un manipolo di eroi che tenta di creare un mondo migliore attraverso software migliore.

Gli Inglorious Coderz nascono da [Matteo Antony Mistretta](https://www.linkedin.com/in/antonymistretta), aka [IceOnFire](https://github.com/IceOnFire), come un gruppo di appassionati di codice che si riunisce tutte le domeniche per sperimentare le ultime tecnologie, applicarle a progetti interessanti e condividere il know-how, internamente o verso il mondo, contribuendo a progetti open source o tenendo talk ad alto contenuto tecnologico negli eventi dedicati.

Gli Inglorious Coderz sono anche una rete di sicurezza: i membri vengono formati su Java, C, JavaScript, Python, design patterns e quant'altro, e chi ha bisogno viene aiutato a trovare un lavoro soddisfacente grazie al rapporto di fiducia instaurato con una rete di aziende in tutto il territorio italiano. Il tutto gratis ([perché?](#page/perche)).

Nonostante il nome pseudo-inglese, gli Inglorious Coderz sono italiani e fieri di esserlo. Il portale è in italiano, il dominio principale è http://www.ingloriouscoderz.it, la comunicazione e il mercato sono squisitamente italiani.

Il riferimento ai "Bastardi senza gloria" di Tarantino è evidente, e serve a denotare la nostra "combattività", la determinazione a non accontentarsi della mediocrità bensì alzare la barra della competenza tecnologica in Italia a livelli di eccellenza paragonabili, se non superiori, a quelli internazionali.

Non deve mancare l'autoironia e il divertimento, caratteristiche essenziali per lavorare con passione, pertanto gli Inglorious Coderz sono prima di tutto amici che ridono e scherzano insieme come un branco di nerd della peggior specie. Riformulo pertanto la definizione:

> Un manipolo di ca22oni che tenta di creare un mondo migliore attraverso software migliore.
